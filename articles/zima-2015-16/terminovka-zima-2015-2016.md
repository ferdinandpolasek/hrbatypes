Title: Termínovka zima 2015/2016
Date: 2015-11-09 10:38
Category: Zima 2015/16
Author: Ferda
Sticky: 1

Další zima se blíží. Aby každý věděl, že jsme se již probudili z letního spánku, aktualizujeme loňskou termínovku tak, aby si každý i letos mohl vybrat vhodnou taškařici, kde se může nesmyslně honit za časem. Je potřeba jezdit na závody a nést prapor oddílu vysoko.

Závodů bude spousta, v podstatě každý víkend něco. Vybere si každý, ať už jste neporazitelní profíci z hor či jako my turisté pražští. Závody VŠ ligy jsou závody profesionálů na klasických dištancích, kde si soupeře najde každý, takže vřele doporučujeme. Dále jsou tu dálkové běhy, které se stávají mistrovstvím ve veslování (Anča to pochopila a chodí 8x týdně veslovat), proto doporučujeme zejména pořádně kopcovité tratě jako např. Jesenická 70 či Orlický maraton, kde veslařů není mnoho a uplatní se i lyžařský um. Samozřejmě je účast doporučená na Šumavském skimaratonu, který je znám jako otevřené mistrovství MFF na dlouhé trati. Dále se, dá-li příroda sníh, budou konat legendární večerní kritéria v Senohrabech. Což jsou závody s jedinečnou atmosférou a kdo na nich nikdy nebyl jako by nelyžoval. Možná bude v Senohrabech i nějaký delší závod na 15 km či slavná 60, na kterou by byla povinnost se vypravit. Pak jistě Káča zařídí v Praze sněhu hory a budou závody na rovině v Chuchli, aby i ti co se bojí hor si přišli na své.

A samozřejmě nesmíme zapomenout na nejprestižnější závod sezóny Přebor MFF, který se loni ani předloni nejel. Letos se snad již opět pojede i když výsledky jsou prodané a koupené již dva roky.

Tak já již končím a raději se koukněte na termíny.

Změny vyhrazeny, případné další závody budou doplněny v průběhu podzimu a zimy.

Soustředění, 12. prosince - 20. prosince, bouda Berta (u Hesounů)
-----------------------------------------------------------------

Závody na Eduardu, 13. - 14. prosince, Jáchymov - Eduard
--------------------------------------------------------

6\. [Skirogaining](http://skirogaining.krk-litvinov.cz/2015-prosinec/cs/rozpis_06_2015_cihalka), 19. - 20. prosince, Orlické hory
---------------------------------------------------------------------------------------------------------------------------------

- dvouetapový orientační závod dvojic
- pro koho je rogaining pojem a bojí se 24hodinového závodu, tak se bát nemusí - zde se jedou dvě etapy o délce "pouze" šest a pět hodin

[Bedřichovský nightlight maraton](http://www.ski-tour.cz/cs/zavody/nightlightmaraton), 30. prosince, Bedřichov
--------------------------------------------------------------------------------------------------------------

49\. [Jizerská 50](http://www.jiz50.cz), 8. - 10. ledna
-------------------------------------------------------

1\. kolo VŠ ligy, 16. - 17. ledna, Benecko
------------------------------------------

5\. [Kašperská 30](http://www.kasperska30.cz/), 23. - 24. ledna, Churáňov
-------------------------------------------------------------------------

36\. [Krušnohorská 30](http://k30.cz/), 23 - 24. ledna, Nové Město v Krušných horách
------------------------------------------------------------------------------------

- příjemný malý závod v krásné krajině Krušných hor

9\. [Jilemnická 50](http://www.stopaprozivot.cz/zav/jilemnicka50), 30. - 31. ledna, Jilemnice
---------------------------------------------------------------------------------------------

9\. ročník [Bedřichovské pětihodinovky](http://www.b5h.cz/), 31. ledna, Bedřichov
---------------------------------------------------------------------------------

- orientační závod dvojic

2\. kolo VŠ ligy a Akademické mistrovství ČR Nové Město na Moravě, 2. - 4. února
--------------------------------------------------------------------------------

- tradiční velké závody i pro malé lyžaře
- krásné Novoměstské tratě, na kterých se jelo MS v biatlonu

4\. [BoBoloppet](http://www.boboloppet.com/boboloppet/), 6. února, Bedřichov
----------------------------------------------------------------------------

- přihlášky od 10. 11. 2015, omezený počet startujících na 200 účastníků
- 90 km všude v Jizerských horách
- libovolný styl

14\. [Karlovská 50](http://www.ski-tour.cz/cs/zavody/karlovska50) aneb valašská Marcialonga, 13. února, Velké Karlovice
-----------------------------------------------------------------------------------------------------------------------

3\. kolo VŠ ligy, 13. - 14. února, Jablonec n. Nisou - areál Břízky
-------------------------------------------------------------------

- pojede se skiatlon a sprinty
- propozice se objeví na stránkách [Žižkovských tygrů](http://www.tygriskiatlon.cz/)

31\. [Šumavský skimaraton](http://www.stopaprozivot.cz/zav/sumavskyskimaraton), 27. - 28. února, Kvilda
-------------------------------------------------------------------------------------------------------

- tradiční přebor MFF na dlouhých tratích

25\. [Jelyman](http://www.ski-tour.cz/cs/zavody/jelyman), 27 - 28. února, Paprsek
---------------------------------------------------------------------------------

32\. [Orlický maraton](http://www.orlickymaraton.cz/), 5. - 6. března, Deštné v Orlických horách
------------------------------------------------------------------------------------------------

40\. [Bieg Piastów](http://www.bieg-piastow.pl/), 5. března, Jakuszyce
----------------------------------------------------------------------

61\. [Krkonošská 70](http://www.stopaprozivot.cz/zav/krkonoska70), 5. března, Špindlerův Mlýn
---------------------------------------------------------------------------------------------

- závod pětičlenných hlídek skoro po celých Krkonoších :-)
- informace: [http://www.lokotrutnov.cz/](http://www.lokotrutnov.cz/)

28\. [Jesenická 70](http://www.jesenicka70.cz/cz/), 13. března, Skřítek
-----------------------------------------------------------------------

- nejtěžší závod v běhu na lyžích na území ČR
- po předloňské obnovené premiéře se pojede druhý ročník novodobé historie

45\. [Karlův běh](http://www.stopaprozivot.cz/zav/karluvbeh), 12. - 13. března, Abertamy
----------------------------------------------------------------------------------------

- krásný závod s rozumným množstvím účastníků

4\. kolo VŠ ligy, 12. - 13. března, HUMANITA
--------------------------------------------

- vyhlášení výsledků VŠ Ligy a tradiční lyžařská párty
- informace na stránkách [Humanity](http://memorial.vskhumanita.cz/)

A ještě odkaz, na konkurenční listinu dálkových běhů:
-----------------------------------------------------

- [http://skinordic.cz/cz/homepage/default/17/terminovky](http://www.skinordic.cz/cz/homepage/default/64/dalkove-behy)
