Title: 36. Bieg Piastow, 3.3.2012, 50 km CT
Date: 2012-03-03 18:40
Category: Zima 2011/12
Author: Pipucha

Blíží se 35. kilometr. Sjíždí se dlouhá pasáž kolem startu dolů údolím. Koukám se na hodinky, kroutím hlavou nad celkovým tempem, ale jsem sám, za nikým se nevezu. Opakuji si Standovo heslo "Alleine keine Chance, besser Gruppe". Najednou se to začíná obracet vzhůru. Co to? Kam zmizel klistr ze skluznice? Jaktože to nedrží? Už to tak je, nejdelší stoupání na trati bude třeba absolvovat (aspoň předstíraně kopaný) soupaž (s krátkými pauzami na nadechnutí). Vydrží záda? Vydrží síly? Jak je ten kopec vlastně dlouhý? Moje paměť ho naštěstí zveličila a brzy je občerstvovačka, za níž už "se to dá". Jen se pořád ještě modlím, aby nepřišel žádný další kopec, protože už není moc kde brát. Sníh je ve stínu zmrzlý a rychlý, na slunci mokrý a rozbředlý - to druhé se týká i dlouhé lehce stoupavé cílové rovinky. Protínám cílovou čáru a těším se na masáž zad. Takovou soupažárnu už dlouho nepamatuju.

| Pořadí | Jméno            | Výsledný čas | Ztráta  |
|--------|------------------|--------------|---------|
| 22.    | J. Ferda Polášek | 2:32:04      |         |
| 90.    | Jirka Fišer      | 2:54:59      | + 22:55 |
| 127.   | Jan Pipek        | 3:02:28      | + 30:24 |

Kompletní výsledky jsou v přiloženém souboru.

Přílohy:
--------

- [výsledky]({static}/static/zima-2011-12/biegpiastow2012-50kmct.pdf)
