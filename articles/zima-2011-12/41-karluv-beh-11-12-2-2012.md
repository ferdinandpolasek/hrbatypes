Title: 41. Karlův běh, 11.-12.2.2012
Date: 2012-02-19 20:46
Category: Zima 2011/12
Author: Pipucha

Co říci, přátelé? Byla kosa jak od prvorepublikového zemědělce. U registrace byla teplota -19, na pořadatelské boudě (rozuměj celnici) visel noční rozpis s teplotami kolem -22 a my poctivě večer předem žehlili LF4. Nakonec při závodě bylo asi -14, nicméně po noci krásně umrzlý sníh klouzal asi jako šmirgl. Ale což, výhledy krásné, slunce hřejivé, dobře jsme zvolili kratší trať, protože k našemu večernímu bujarému veselí se Poláškovic rodina činila a oba její reprezentanti vyhráli litry pěnivého moku (úměrně k výsledku).

![Jiřík v cíli]({static}/static/zima-2011-12/karluv-beh-jirik-v-cili.jpg){: .float-right .ml-1 .mb-1 width="300"}

V neděli jsem já jel (a ostatní na dost podobné komedie) na kombinaci polár-polár-zelený-zelený, což mělo zatočit s těmi nízkými teplotami. Nakonec bylo o něco tepleji (tak -9), ale stejně byla máza výborná a smekala opravdu jen na těch nejvysluněnějších svazích, kde se slunce opíralo do stopy přímo. Počasí a atmosféra byla snad ještě lepší než v sobotu, sbírání medailí jsme tentokrát ale nechali na bedrech ženského mužstva.

Jedinou poskvrnou na celém víkendu byl snad jen Ferdův incident se zády, kvůli kterému musel během nedělního závodu z nadějné pozice odstoupit.

![Honza v cíli]({static}/static/zima-2011-12/karluv-beh-honza-v-cili.jpg){: width="400"}

<div class="clearfix"></div>

15 km volně, sobota
-------------------

| Pořadí         | Jméno                 | Mezičas | Celkový čas | Ztráta |
|----------------|-----------------------|---------|-------------|--------|
| 2. (1. M19-39) | Jan Ferdinand Polášek | 28:09   | 44:58       | -1:17  |
| 9.             | Jiří Fišer            | 32:11   | 51:55       | -8:14  |
| 19.            | Jan Pipek             | 37:11   | 58:34       | -14:53 |

21 km klasicky, neděle
----------------------

| Pořadí          | Jméno          | Mezičas | Celkový čas | Ztráta |
|-----------------|----------------|---------|-------------|--------|
| 66. (1. Ž30-39) | Lucie Koubková | 1:23:17 | 1:47:26     | -34:28 |

47 km klasicky, neděle
----------------------

| Pořadí           | Jméno                 | Mezičas 1 | Mezičas 2 | Celkový čas | Ztráta   |
|------------------|-----------------------|-----------|-----------|-------------|----------|
| 28.              | Jiří Fišer            | 31:31     | 2:34:57   | 2:55:05     | -36:33   |
| 37.              | Jan Jedlička          | --        | --        | 3:01:29     | -42:56   |
| 46.              | Jan Pipek             | 32:51     | 2:44:54   | 3:07:16     | -48:44   |
| 108. (3. Ž19-29) | Anna Kudrnová         | 42:38     | 3:27:57   | 3:54:37     | -1:36:05 |
| DNF              | Jan Ferdinand Polášek | 28:07     | --        | --          | --       |
