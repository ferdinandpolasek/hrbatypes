Title: 1. Boboloppet, 18.2.2012
Date: 2012-02-20 17:28
Category: Zima 2011/12
Author: Jano

**90 km Jizerkami**

Krásné je na běžkování i to, že má mnoho různých podob. S jednou poněkud krajní podobou jsem se seznámil na zcela novém závodě pojmenovaném Boboloppet. Z 90 km po Jizerských horách jsem měl pochopitelně velký respekt. Místo startu jsem rozhodně neopouštěl s jistotou, že trať projedu celou. To se nakonec povedlo:) Ovšem boj to byl velký. Jedním z osobitých pravidel závodu byla možná volba stylu. Na mokrém a přitom místy zledovatělém sněhu mnohem líp zafungovalo bruslení. Bohužel k tomu jsem se nechtěně dopracoval až po řadě neúspěšných přemazávání klasických lyží někde v půlce trasy. Co se výsledku týče, mám tedy v budoucích ročnících velký prostor k nápravě. Ovšem ve smyslu pořekadla "co tě nezabije, to tě posílí", se mi můj sobotní program velmi líbil. Zvlášť bych chtěl vyzvednout originální, přátelské a vůbec zajímavé a skvěle provedené uspořádání závodu.

| Pořadí | Jméno        | Výsledný čas | Ztráta |
|--------|--------------|--------------|--------|
| 52.    | Honza Klusoň | 8:14         | 3:39   |

Celkové výsledky: [http://www.boboloppet.com/vysledkova-listina/](http://www.boboloppet.com/vysledkova-listina/)
