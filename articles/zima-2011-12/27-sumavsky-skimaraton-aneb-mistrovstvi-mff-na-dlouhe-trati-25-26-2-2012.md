Title: 27. Šumavský skimaraton aneb mistrovství MFF na dlouhé trati, 25.-26.2.2012
Date: 2012-02-27 20:43
Category: Zima 2011/12
Author: Pipucha

Předpověď hlásí, že v deset má začít sněžit, ale nezačne. Pořadatelé hlásí, že v deset má začít závod, ale nezačne (až o pět minut později). Jirka bojuje o první vlnu. Pipucha bojuje o účast v závodě (omylem se přihlásil na krátkou), Kápoš bojuje o správný čip. Pal! Je odstartováno. Brzy se na zemi válí desítky borců, vzduchem létají debilové, kreténi a rady, kam se ubírat (do pr...). Horská Kvilda, stoupání, klistr v klesání drží, ve stoupání zase tolik ne (ale jde to), v zatáčce nepodrží (au, můj palec). Lovčí skála, Modravský potok, Modrava... a opět po roce tu vidím Jiříka, jak se láduje. Nemám čas se k hostině přidat a do začínajícího chumelení vycházím nejprudší kopec na sněžnicích z fialového klistru přímo. Pak se chvíli drhne, chvíli jede, dá se jet jen v jedné stopě a člověka rázem přejde chuť na jakékoliv předbíhání (podotýkám bohužel, sil mi zbylo dost). Opět Horská Kvilda. A štrúdl. Zprava se šinou dva nepřetržité vláčky účastníků kratšího závodu, kteří s námi sdílejí asi 15 kilometrů trasy (odsud až do cíle). Stoupání na Zhůří tak probíhá ve stylu "naber síly, oběhni to s vypětím sil pomalým prostředkem a zase se zařaď a odpočívej". Za Zhůřím je již závodníků méně, ovšem předbíhat už se nedá skoro vůbec (lehké odpichování v té správné stopě je rychlejší než práce na plný výkon v té sousední). Tak je to vlastně až do cílové rovinky.

Inu, dobrého pomálu. Ještěže chlapci vepředu "zaletěli" a vysloužili nám skvělé druhé místo v Šumtýmech!

Sobota 25.2.2012
----------------

### 21 km volně

| Pořadí | Jméno            | Zhůří   | Výsledný čas |
|--------|------------------|---------|--------------|
| 189.   | Jan Pipek        | 38:07,9 | 1:27:19,3    |
| 219.   | Jan Kapitán      | 41:34,9 | 1:31:07,7    |
| 257.   | Helena Valentová | 43:05,2 | 1:41:43,1    |

Neděle 26.2.2012
----------------

### 43 km klasicky

| Pořadí | Jméno            | Modrava   | Zhůří     | Výsledný čas | Ztráta      |
|--------|------------------|-----------|-----------|--------------|-------------|
| 14.    | J. Ferda Polášek | 1:06:54,3 | 1:54:34,3 | 2:32:23,5    |             |
| 19.    | Jan Jedlička     | 1:08:31,1 | 1:54:37,3 | 2:33:42,0    | + 01:18,5   |
| 37.    | Petr Marhoun     | 1:10:28,6 | 1:57:23,9 | 2:36:38,5    | + 04:15,0   |
| 103.   | Jan Pipek        | 1:14:47,7 | 2:07:35,5 | 2:50:05,3    | + 17:41,8   |
| 124.   | Jirka Fišer      | 1:12:53,6 | 2:09:15,0 | 2:53:31,4    | + 21:07,9   |
| 347.   | Jan Kapitán      | 1:23:07,3 | 2:37:52,7 | 3:36:19,2    | + 1:03:55,7 |

### 21 km klasicky

| Pořadí | Jméno            | Zhůří   | Výsledný čas |
|--------|------------------|---------|--------------|
| 73.    | Lucka Koubková   | 36:40,0 | 1:18:54,9    |
| 177.   | Jan Suchý        | 45:12,7 | 1:37:26,3    |
| 208.   | Helena Valentová | 47:40,6 | 1:42:58,6    |

Kompletní výsledky naleznete v přiložených souborech.

Přílohy:
--------

- [21 km volně]({static}/static/zima-2011-12/20ft-abs.pdf)
- [21 km klasicky]({static}/static/zima-2011-12/klasika20km-abs.pdf)
- [43 km klasicky]({static}/static/zima-2011-12/klasika43km-abs.pdf)
- [43 km klasicky týmy]({static}/static/zima-2011-12/43km-tymy.pdf)
