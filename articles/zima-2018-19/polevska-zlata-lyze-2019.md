Title: Polevská zlatá lyže 2019
Date: 2019-01-15 18:35
Category: Zima 2018/19
Author: Ferda

Rok se s rokem dvakrát sešel, než se konal další ročník Polevské Zlaté lyže, legendárního závodu Lužických hor. Jelikož kvůli množství sněhu (**příliš mnoho ho bylo**) v Krušných horách zrušili Krušnohorskou 30, nezbylo než se pokusit obhájit vítězství na tomto malém závodu s velkou historií.

Sněhu bylo na Polevsku hodně, ale předpověď s teplotami nad nulou nevěštila snadnou mázu. Naštěstí mám pro tyto podmínky tajný trumf lyže s kožíškem.

![lyže s kožíškem]({static}/static/zima-2018-19/polevsko-lyze.jpg){: width="550"}

Ty krásně stoupou úplně na všem :-), otázkou jen je zda pojedou i z kopce. Po příjezdu do Lužických hor se ukázalo, že mít skiny byla výhra. Na Jedličné bylo lehce nad nulou, stopa řádně umydlená.  Ti co mazali zoufale koukali na klistry a pevné vosky. Někdo zvolil tuhé vosky, jiný klistry (lepší volba) ale vyhrál Ferda s kožíškem. Nejprudší stoupání jsem vyšel v pohodě rovně a lyže v porovnání s hladkými jely stejně rychle tak nebylo co řešit a první závod na "turistických" lyžích se přiblížil. Byl jsem hodně napjatý, zvlášť když tu byli soupažisti na hladkých lyžích.

Na startu se sešla tentokráte menší konkurence než naposledy, ale i tak tu byli dobří lyžaři. Startovní pozici jsem získal skvělou, soupeři mne s úctou pustili do první lajny, tak to má být.

![start]({static}/static/zima-2018-19/polevsko-start.jpg){: width="700"}

Startovní výstřel a zoufalý úprk před soupažistou na hladkých lyžích. První kopec je naštěstí již po 100 metrech. Takže hoch neměl moc šancí. Přípravu jsem totiž nepodcenil, v televizi techniku běhu do kopce důkladně jsem studoval. Klaeba jsem napodobil téměř dokonale a na kopci jsem osiřel. Definitivu za zmizením v mlze dal první sjezd, v kterém lyže jely jak namydlený blesk, a následující stoupání kde jsem všem utekl definitivně. Uff. Přeci jen to nebylo snadné. No a pak již stačilo jen vydržet zbývajících 14 km, lyžovat v místy neviditelné stopě,

![stopa]({static}/static/zima-2018-19/polevsko-stopa.jpg){: width="550"}

neumřít v stoupáních, nepadat v zatáčkách a zdárně projet cílem. To vše se povedlo a obhajoba se povedla.

![bedna]({static}/static/zima-2018-19/polevsko-bedna.jpg){: width="550"}

Po závodě jsme si ještě užili lyžování pod Luží, doporučuji.

V neděli naštěstí žádný závod nebyl, protože jsem byl opět totálně zničený. Co já budu dělat na Marcialonze netuším, ale to je až za 14 dní. Tak SKOL.

![stromy]({static}/static/zima-2018-19/polevsko-stromy.jpg){: width="400"}

Přílohy:
--------

- [výsledky]({static}/static/zima-2018-19/vysledky-polevska-lyze-2019.pdf)
