Title: BoBoloppet 2018
Date: 2018-02-05 21:05
Category: Zima 2017/18
Author: Petr

Ještě před pár dny jsem měl určité **lyžařské iluze**. Třeba že na skate se dá namazat špatně - ale nemůže to být naprosto tragické. Nebo že když nyní už občas prášíme, tak že jsme již celkem pokročilí (na naší úroveň závodů).

Přes závodem nasněžilo několik centimetrů sněhu - ne tolik, aby to vadilo technicky. Ale lyže ani trochu neklouzali...

Dlouho jsem si mohl myslet, že **pomalu jedeme všichni** - začal jsem brzy a od Blatného rybníka skoro až po Václavíkovu studánku (kilometry 4 - 31) jsem jel na prvním místě. Pak se však kolem mě během chvilky **prohnali všichni medailisté** - jakým ale stylem. Byla to rovinka, na které si tak normálně pohodově jeli - s mými lyžemi bych jim nestačil snad ani kdybych sprintoval.

Od dvou kolegů s loňského týmu K70 (které jsem v kopci na Jizerku dojel, ale na Promenádní už mi lehce ukázali záda) jsem se žádné detaily k mazání nedozvěděl - tuto část měl na starosti bratr jednoho z nich (který dělá servis pro švýcarskou reprezentaci). **Vítěz prozradil**, že základem byly studené lyže, poté fialové HF, fialový prášek a nakonec studený urychlovač. První a poslední položka v mé výbavě chybí. A také jsem byl asi nedostatečně agresivní při práci se strukturovačem.

Ale trénink to byl pěkný. Kdy jindy natrénovat na Krkonoše - než když sníh takto spolupracuje a trochu ohne nedostatečně prudké terény?

Mohl bych ještě citovat poděkování od Honzy (pil jsem málo, takže jsem si oproti očekávání cestou žádnou láhev nevzal - **a děkuji Aničce za občerstvení na trase!!!**):

*Což mi připomíná, že jsem ti chtěl poděkovat za tvůj ionťák. Ač jsem ho původně nechtěl, zachránil mi téměř život, přinejmenším alespoň sílu dojet do cíle kolem hřebínku a přehrady...*

| Pořadí | Jméno         | Čas     | Ztráta  |
|--------|---------------|---------|---------|
| 5.     | Petr Marhoun  | 5:23:21 | 0:20:36 |
| 40.    | Luboš Chvátal | 6:00:49 | 0:58:04 |
| 151.   | Jan Pipek     | 7:42:16 | 2:39:31 |

![Václavíkova studánka]({static}/static/zima-2017-18/boboloppet-vaclavikova-studanka.jpg){: width="400"}

![Většina čtvrtého týmu z loňské K70]({static}/static/zima-2017-18/boboloppet-tym-z-k70.jpg){: width="600"}

![I poslední kontrolu je třeba zvládnout...]({static}/static/zima-2017-18/boboloppet-posledni-kontrola.jpg){: width="600"}

![Na trofeji budou nově jména všech vítězů]({static}/static/zima-2017-18/boboloppet-vyhlaseni.jpg){: width="600"}

Přílohy:
--------

- [celkové výsledky]({static}/static/zima-2017-18/boboloppet-2018.pdf)
