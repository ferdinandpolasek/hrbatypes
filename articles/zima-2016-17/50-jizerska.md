Title: 50. Jizerská 50
Date: 2017-02-20 22:04
Category: Zima 2016/17
Author: Petr

K letošní Jizerské 50 radši bodově:

* byla nejrychlejší v historii - vítěz jí měl za méně než 1:56
* my neveslaři mazali klistr - Swix doporučoval fialový 45 s červeným, naše kombinace fialový 35 s univerzálem však fungovala velice dobře (ne na Olivecké - ale tam se to nikdy neočekává)
* Ferda ještě podvečer spekuloval, zda kvůli bolavé noze neodstoupí - nakonec přijel a začal velice rychle
* zato já vyrazil pomaleji - hendikep byl sice méně závažný (rýmička), ale cestou na Rozmezí trochu znát byl
* pak už to bylo lepší, v rovinkách jsem celkem stačil, v kopci za Smědavou předjížděl ve velkém
* Ferdu bych ale předjíždět nemusel - stalo se však, a to na nejvyšším místě trati - už zdálky bylo vidět, že nemůže jet jak umí (říkal pak, že dokud se neuzdraví, klasiku jezdit nebude)
* do cíle jsme oba nějak dorazili, opravdu to netrvalo tak dlouho, všichni jsme si zajeli osobák (předpokládám, že takových nás bylo letos hodně)
* Jirka si jel svoje tempo - tvářil se spokojeně, že tentokrát (na rozdíl od předchozího týdne) lyže jely
* v cíli jsem nejenom dostal medaili (ty už dnes dávají skoro všude - za chvíli bude i za úspěšné dokončení pivní štafety) - ale poprvé se mi stalo, že s předáním medaile začala hrát hymna (přijel jsem zrovna na vyhlášení žen - už na startu měly čtvrt hodiny náskok, na trati ho zdvojnásobily)

Ferdův update:

* vosky fungovaly zase jinak než by měly. Na Rozmezí pěkně stoupaly a pak už jen brzdily => do kopce to šlo, z kopce a po rovině bez šance, celkově mě sníh tak rychlý nepřišel, ale to bude lyžemi, které se v horních partiích se suchým prašanovitým sněhem díky klistru zastavily. Polovinu svého zlepšení oproti minulému pokusu jsem najel na Rozmezí :D
* Ferda spekuloval dost. Už byl rozhodnutý, že nepojede, ale po sobotní projížďce se cítil celkem dobře, navíc atmosféra jubilejního ročníku ho navnadila a noc kdy se vzbudil jen 2x bolestí mu přišla jako dobrý signál k nastoupení :D. Ale byla to blbost...
* Do konce letošní zimy už Ferda nebude jezdit klasiku, ale dokonce ani skate a poleží si chvíli v Motole.
* Držím Vám palce do dalších závodů

| Pořadí | Jméno                 | Čas       | Ztráta    | Relativně | 11 km     | 22.5 km   | 39 km     |
|--------|-----------------------|-----------|-----------|-----------|-----------|-----------|-----------|
| 132.   | Petr Marhoun          | 2:33:54.0 | 0:38:00.9 | 0:00:00.0 | 0:40:28.1 | 1:14:14.4 | 2:08:50.9 |
| 157.   | Jan Ferdinand Polášek | 2:36:09.2 | 0:40:16.1 | 0:02:15.2 | 0:38:26.4 | 1:11:54.3 | 2:10:24.2 |
| 348.   | Jiří Fišer            | 2:50:04.0 | 0:54:10.9 | 0:16:10.0 | 0:46:46.1 | 1:22:14.4 | 2:22:07.6 |

Přílohy:
--------

- [výsledky muži]({static}/static/zima-2016-17/results-20170219-j50-m.pdf)
