Title: Tréninkový režim norského novorozence
Date: 2012-08-09 16:48
Category: Zima 2012/13
Author: Jana

Jmenuji se Petr Einar a nejsem žádné ořezávátko, takže se na mne všichni těšte. Máma s tátou to sice občas trochu přehánějí, ale co se dá dělat. Dny se zkracují a zima na krku. S lyžemi jsem se nenarodil, ale jak jsem tak pozoroval v porodnici, tak ani čistokrevní norští konkurenti je neměli. Porodní asistentka říkala, že ti se teď rodí s laptopama na klíně. Zítra mi bude měsíc a první lyže jsem dostal včera za odměnu za to, že pěkně spím a po večerech nechávám rodiče si hrát. Ve speciálním čtyřkolném terénním vozítku jsem už projel všechny místní tratě a shlédl biatlonovou střelnici. S tátou trénujeme záda na Vasák a máma udílí taktické rady. Taky mi konečně dali ten odznáček, který jsem si v březnu vydřel na Birkebeineru.

Ténujeme záda. Vzkaz všem budoucím soupeřům.

![Trénujeme záda]({static}/static/zima-2012-13/pe-zada.jpg){: width="300"} ![Vzkaz všem budoucím soupeřům]({static}/static/zima-2012-13/pe-vzkaz.jpg){: .float-right width="300"}

Tratě znám už nazpaměť. Malý Birkebeinerec.

![Tratě znám už nazpaměť]({static}/static/zima-2012-13/pe-trate.jpg){: width="300"} ![Malý Birkebeinerec]({static}/static/zima-2012-13/pe-birkebeinerec.jpg){: .float-right width="300"}

Konzultace s šéftrenérkou.

![Konzultace s šéftrenérkou]({static}/static/zima-2012-13/pe-konzultace.jpg){: width="300"}
