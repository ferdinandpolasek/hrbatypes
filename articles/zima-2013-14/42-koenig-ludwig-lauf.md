Title: 42. König Ludwig Lauf
Date: 2014-03-14 13:13
Category: Zima 2013/14
Author: Ferda

Sněhové podmínky doma byly špatné a jelikož nám zrušili Orlický maraton, rozhodli jsme se vyrazit zazávodit s nejlepšími dálkovými lyžaři do Bavorského Ettalu, kde se konal König Ludwig Lauf. Ani zde nebylo sněhu moc, ale organizátoři zabojovali a závod uspořádali.

Jelo se, ale na zkrácené trati, o které někteří říkali, že je naprosto rovinatá jako dělaná na soupaž. Den před závodem jsme si vyzvedli čísla a vyrazili na obhlídku trati a místních kopců. Zjistili jsme, že vše vyjet soupaž půjde, ale nebude to zadarmo. Proto někteří pořád přemýšleli, že by si namazali, ale předpověď počasí nebyla dobrá. V sobotu bylo krásných cca 10 °C a foukal krásně teplý föhn. V neděli se mělo ochladit na 0 °C s tím, že může sněžit. Lyže jsme si tedy namazali jen na skluz s tím, že se ráno uvidí.

Ráno byla na startu 0, a trochu čerstvého prašanu, na který se nedalo rozumně namazat, tak i největší slaboch Ferda jel na holých. Zážitek nemusí být pozitivní, hlavně když je silný. V 8 zazněl výstřel a jelo se.

Byl to pořádný kalup, všichni píchali jak o život a mé slabé ručičky nestačili děsivému tempu. Tak se trochu propadám a jedu dál. Je to docela pakárna jet jen soupaž a navíc dost náročná pakárna. Ke konci prvního kola jsem byl úplně hotový a tak jsem se rozhodl, že si nechám namazat. Jediné mé štěstí bylo, že jsem mazací servis nenašel a tak jsem vesele pokračoval dál na holých lyžích. Ruce naštěstí vydrželi a tak jsem úspěšně absolvoval první a zároveň poslední závod sezony a taky doufám, že první a poslední závod na holých lyžích. Zážitek to byl silný, zjistili jsme, že se dá ujet 46 km soupaž, ale není to lyžování nýbrž pádlování...

| Pořadí       | Jméno            | Čas       | Ztráta      |
|------------- |------------------|-----------|-------------|
| 146.         | J. Ferda Polášek | 2:15:21,8 |             |
| 223.         | Petr Marhoun     | 2:25:39,0 | + 0:10:17,2 |
| 330.         | Honza Pipek      | 2:35:46,4 | + 0:20:24,6 |
| 1424. (131.) | Anna Kudrnová    | 4:12:47,5 |             |
| 1729.        | Vláďa Fuka       | 5:04:27,1 |             |

Kompletní výsledky najdete v příloze.

Přílohy:
--------

- [výsledky muži]({static}/static/zima-2013-14/konig2014-46km-m.pdf)
- [výsledky ženy]({static}/static/zima-2013-14/konig-46km-w.pdf)
